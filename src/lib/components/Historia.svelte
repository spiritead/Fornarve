<section>
    <div class="container">
        <h2>Historia</h2>
        <p>För att förstå vad denna text egentligen handlar om 
            måste man kanske veta något om svensk språkhistoria. 
            En enhetlig s k ortografi (”rättstavningsnorm”) fick vi 
            först på 1700-talet, bl a genom inﬂytande av Olov von Dahlin. 
            Innan dess hade stavningen varit estetiskt betingad, snarare än 
            regelstyrd. Samma ord kunde stavas på många sätt inom en och 
            samma text. Att stavningen blev enhetlig betyder dock inte att 
            den blev ljudenlig.</p>
        <p>Vokalerna i svenskan kan vara korta eller långa. Skillnaden i 
            vokalernas längd innebär skillnad i ords betydelse. Olyckligtvis 
            är det konsonanternas enkel- eller dubbelteckning som markerar 
            vokalernas längd. Det vore tydligare om i stället vokalerna själva 
            enkel- eller dubbeltecknades för att markera deras längd. En 
            ljudenlig stavning av svenskan borde till exempel innebära att 
            långa vokaler dubbeltecknas, inte som nu, att konsonanter dubbeltecknas 
            efter korta vokaler (Egentligen ganska ologiskt!). Konsonanter betraktas 
            ju faktiskt alltid som korta i svenskan, eller rättare sagt: konsonanters 
            längd kan variera i praktiken, men är aldrig betydelseskiljande.</p>
        <p>Jag tror att en ljudenlig stavning av svenska språket skulle underlätta 
            livet betydligt för de flesta människor, men speciellt för personer 
            med läs- och skrivsvårigheter, och även för personer med ett annat 
            modersmål som vill lära sej det svenska språket.</p>
    </div>
</section>

<style>
    section{
        padding:1em;
        background-color: var(--purp);
    }
    .container{
        margin:auto;
        width:65%;
        padding:1.5em;
        color:white;
    }
    p{
        padding-top:2em;
        font-size: 1.1em;
        line-height: 1.4em;
    }
</style>